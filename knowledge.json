[
    {
        "question": "Co musím udělat, než výuka začne?",
        "answer": "Okamžikem, kdy jste se zapsal ke studiu, jste se stal/a oficiálním studentem/kou VŠPJ. Nahlaste příslušným institucím, že jste získal/a status studenta/ky (e-potvrzení o studiu máte ke stažení v IS/Studium/e-potvrzení). Toto potvrzení je zapečetěno kvalifikovanou elektronickou pečetí s časovým razítkem ve smyslu evropského nařízení elDAS. Platnost elektronické pečeti ověříte ve svém prohlížeči PDF souborů. Přihlaste se do IS VŠPJ (Informační systém VŠPJ) a projděte si školení BOZP a PO (bezpečnost práce a požární ochrana). Seznamte se se všemi informačními systémy VŠPJ. V IS VŠPJ si zkontrolujte všechny své vyplněné osobní údaje a doplňte chybějící. V případě online zápisu navštivte co nejdříve studijní oddělení pro kontrolu osobních údajů v IS VŠPJ. Požádejte prostřednictvím IS VŠPJ o studentskou kartu a dále postupujte podle pokynů. Požádejte prostřednictvím IS VŠPJ o uznání předmětů, které jste již úspěšně absolvoval/a na jiné VŠ nebo VOŠ. Prostudujte si důležité dokumenty VŠPJ – doporučujeme: Studijní a zkušební řád, Metodický pokyn, Časový harmonogram tvorby rozvrhu, Manuál jak vytvořit rozvrh včetně videonávodu atd. Vytvořte si rozvrh a potvrďte svůj zájem o studium elektronickým odesláním zápisového listu v IS VŠPJ. Začněte studovat. :)"
    },
    {
        "question": "Co je den pro prváky a tvorba rozvrhu?",
        "answer": "Je to akce, která se koná pro nové studenty prezenční i kombinované formy studia před začátkem semestru. Cílem akce je pomoci studentům s tvorbou rozvrhu na první semestr studia, kontrola osobních údajů studentů podle občanského průkazu a případné seznámení se s prostředím VŠPJ."
    },
    {
        "question": "Jak se přihlásím na den pro prváky?",
        "answer": "Přihlášení je přístupné na webu VŠPJ. O aktivaci možnosti přihlášení budete informován prostřednictvím e-mailu (informace přijde do školního e-mailu). Aktivace přihlášení bývá zpravidla v druhé polovině srpna."
    },
    {
        "question": "Je účast na dni pro prváky povinná?",
        "answer": "Ne, není."
    },
    {
        "question": "Musím se odhlásit ze dne pro prváky, pokud se nemohu zúčastnit a jsem již přihlášen/a?",
        "answer": "Ne, nemusíte."
    },
    {
        "question": "Je kontrola osobních údajů podle občanského průkazu povinná?",
        "answer": "Ano. Každý student má povinnost ověřit svou totožnost podle občanského průkazu co nejdříve na začátku svého studia na VŠPJ."
    },
    {
        "question": "Kde proběhne kontrola osobních údajů?",
        "answer": "Ověření totožnosti studentů probíhá na 'Dni pro prváky', následně v úředních hodinách Studijního oddělení kdykoliv v průběhu začátku semestru. Tato povinnost musí být z vaší strany splněna nejpozději do 30. září. Výzvy jsou studentům pravidelně posílány formou vzkazů."
    },
    {
        "question": "Jak si vytvořím rozvrh?",
        "answer": "Vyberte si předměty, které chcete v prvním semestru studovat. Optimální je vybrat si předměty podle Doporučeného studijního plánu. Doporučený studijní plán je na webu u každého studijního programu a také v IS/Studium/Doporučený studijní plán. Počet kreditů, které musíte v prvním semestru nasbírat, je alespoň 15! Vložení předmětů do rozvrhu bude zahájeno podle časového plánu registrace předmětů a tvorby rozvrhu, který najdete v IS/Rozvrh. Pro každý semestr je tento plán vydáván nově. Před tím, než bude tvorba rozvrhu zahájena, máte možnost se na tento důležitý krok připravit. Poslouží vám k tomu písemný návod včetně videonávodu umístěného v IS VŠPJ pod záložkou 'Rozvrh'. Pokud nezvládnete rozvrh sestavit sám/sama, zúčastněte se tvorby rozvrhu společně s námi nebo během tvorby rozvrhu využijte formulář podpory. Pro ty z vás, kteří budou mít další dotazy k rozvrhu, jsou připraveny konzultační hodiny s rozvrhářem. Konzultační hodiny k tvorbě rozvrhu proběhnou on-line. Konkrétní dny budou opět upřesněny v dokumentu Časový plán registrace předmětů a tvorby rozvrhu. Odkaz bude zaslán všem studentům nejpozději den před plánovanou konzultační hodinou. Zápisový list musíte odeslat do dne uvedeného v dokumentu Časový plán registrace předmětů a tvorby rozvrhu. Toto je velmi důležitý krok! Jeho neodeslání znamená ukončení vašeho studia! Rozvrh si můžete dodatečně upravit, a to v 1. a 2. výukovém týdnu. Můžete si odregistrovat (zrušit) předmět nebo doregistrovat (přidat) předmět. Do konce 4. výukového týdne (tedy ve 3. a 4. výukovém týdnu) lze zrušit zapsaný předmět. Nezapomeňte, že předměty, které jste žádně neumístil/a do rozvrhu, případně je nechcete studovat, musíte ze zápisového listu nejpozději v tomto termínu odregistrovat. Podrobnosti naleznete v dokumentu Metodický pokyn k organizaci výuky. Časový plán tvorby rozvrhu je zveřejněn formou Rozhodnutí prorektora pro studium a nalezneš jej v IS (Studium -> Důležité dokumenty) nebo ve vzkazech."
    },
    {
        "question": "Co jsou to konzultační hodiny s rozvrhářem?",
        "answer": "Konzultační hodiny k tvorbě rozvrhu probíhají vždy on-line. Odkaz je zaslán všem studentům formou vzkazu v IS nejpozději den před plánovanou konzultační hodinou. Konkrétní dny jsou stanoveny v dokumentu Časový plán registrace předmětů a tvorby rozvrhu. Rozvrhář řeší konkrétní problémy přihlášených studentů."
    },
    {
        "question": "Co je doporučený studijní plán (DSP)?",
        "answer": "Seznam předmětů, které musíte v daném studijním programu odstudovat. Předměty jsou rozložené do jednotlivých semestrů, abyste je stihli řádně vystudovat ve standardní době studia. Povinné předměty musí student v průběhu studia všechny úspěšně absolvovat. V případě povinně volitelných předmětů se tato povinnost týká pouze vlastního výběru skupiny studijních předmětů. Podmínkou je však získání minimálního počtu kreditů stanoveného v akreditaci studijního programu. Součástí studia jsou i volitelné předměty a praxe."
    },
    {
        "question": "Kde najdu doporučený studijní plán mého studijního programu?",
        "answer": "DSP je na webu u každého studijního programu a také v IS/Studium/DSP."
    },
    {
        "question": "Jaká je standardní doba studia?",
        "answer": "Pro bakalářské studijní programy je standardní doba studia 3 roky. Pro navazující magisterské studijní programy je standardní doba studia 2 roky. Toto je pevně stanoveno akreditačním spisem každého studijního programu."
    },
    {
        "question": "Kdy musím na VŠPJ platit za studium?",
        "answer": "Po překročení bezplatné doby studia, která je pro bakalářské studijní programy 3+1 rok a pro navazující magisterské studijní programy 2+1 rok. Do této doby se započítávají i řádně neukončená studia na jiných vysokých školách. Do celkové doby se nezahrnuje doba přerušení studia. Od této doby se odečítá uznaná doba rodičovství a narušená doba studia stanovená na období 1. 3. 2020 – 31. 8. 2020."
    },
    {
        "question": "Najdu někde informaci o délce svého studia?",
        "answer": "Ano, je uvedena v IS/Studium/Mapa mých studií."
    },
    {
        "question": "Kolik je poplatek za studium po překročení bezplatné doby studia na VŠPJ?",
        "answer": "Po překročení bezplatné doby studia je poplatek 10 000 Kč za každých započatých šest měsíců studia."
    },
    {
        "question": "Na koho se mohu obrátit při řešení poplatku za studium?",
        "answer": "Poplatek za studium vyměřují pracovníci Ekonomického oddělení VŠPJ a studenty o povinnosti úhrady informují formou zaslání 'Rozhodnutí rektora'. Dokud student toto rozhodnutí neobdrží, nemusí sám v této souvislosti poplatek řešit. Součástí Rozhodnutí rektora budou veškeré informace týkající se platby, včetně možnosti nastavení splátek."
    },
    {
        "question": "Je možné poplatek za studium prominout?",
        "answer": "Ano, na Rozhodnutí rektora o vyměření poplatku je možné se odvolat a doložit informace, které mohou mít vliv na prominutí poplatku."
    },
    {
        "question": "Jaké máte během studia povinnosti?",
        "answer": "Zjistit si podmínky ukončení všech zapsaných předmětů – to se dozvíte na přednáškách nebo na cvičeních v prvním výukovém týdnu. Vyzvednout si identifikační kartu studenta VŠPJ – u správce ICT. Průběžně plnit úkoly a docházet do výuky. Hlídat si počet kreditů pro postup do 2. semestru. Pravidelně využívat informační systém. Využívat a kontrolovat studentský e-mail – při komunikaci s vyučujícími a s dalšími subjekty VŠPJ vždy využívejte svou školní e-mailovou adresu! Seznámit se s platnými vnitřními předpisy a dalšími nařízeními, která najdete v informačním systému."
    },
    {
        "question": "Jaká jsou vaše práva?",
        "answer": "Požádat o uznání předmětů z předchozího studia. Požádat o uznání vykonané praxe. Oznámit uznanou dobu rodičovství. Oznámit zanechání studia. Požádat prostřednictvím informačního systému o ubytovací stipendium (k podání žádosti budete vyzván/a informačním systémem v případě, že splníte podmínky pro přiznání). V následujících semestrech můžete požádat o celou řadu dalších stipendií (podrobné informace naleznete ve Stipendijním řádu VŠPJ). Volit a být volen do Studentské komory Akademického senátu VŠPJ."
    },
    {
        "question": "Kde najdu informace k uznání předmětů z VŠ nebo VOŠ?",
        "answer": "Tyto informace najdeš v IS/Studium/žádosti o uznání. Dále také v IS/Studium/Důležité dokumenty ke studiu - Metodický pokyn a Studijní a zkušební řád VŠPJ."
    },
    {
        "question": "Jak podávám žádost o uznání předmětů?",
        "answer": "Žádosti o uznání musíš podat v IS/Studium/žádosti o uznání předmětů a následně se potřebnými dokumenty dostavit na Studijní oddělení. Veškeré podrobné informace k této problematice naleznes při podání žádosti."
    },
    {
        "question": "Mohu požádat o uznání více předmětů?",
        "answer": "Ano, ale pro každý předmět musí být podána samostatná žádost."
    },
    {
        "question": "Do kdy musím podat žádost o uznání předmětů?",
        "answer": "Aby byly žádosti o uznání předmětů zapsány do stávajícího semestru, musíš žádosti o uznání podat do konce 1. výukového týdne daného semestru."
    },
    {
        "question": "Kdo rozhoduje o uznání předmětů?",
        "answer": "Garant studijního programu."
    },
    {
        "question": "Jak oznámím uznanou dobu rodičovství?",
        "answer": "Vyplníš oznámení, které nalezneš v IS/Studium/Elektronické žádosti studentů. Dokument spolu s rodným listem dítěte odešleš na studijni@vspj.cz."
    },
    {
        "question": "Započítává se uznaná doba rodičovství do celkové délky studia?",
        "answer": "Nezapočítává. V době rodičovství můžeš studovat, ale tato doba se nezapočítává do celkové doby studia."
    },
    {
        "question": "Jak mohu ukončit studium na VŠPJ?",
        "answer": "Na Studijní oddělení VŠPJ doneseš nebo pošleš Oznámení o zanechání studia, které nalezneš v IS/Studium/Elektronické žádosti studentů. Studium ti bude ukončeno ke dni doručení tohoto Oznámení."
    },
    {
        "question": "O jaká stipendia mohu na VŠPJ požádat?",
        "answer": "Můžeš požádat o ubytovací stipendium, prospěchové stipendium, sociální stipendium a stipendium v tíživé sociální situaci. Podrobné informace ke stipendiím naleznete ve Směrnici k přiznávání a vyplácení stipendií a ve Stipendijním řádu. Tyto dokumenty nalezneš v IS/Studium/Důležité dokumenty."
    },
    {
        "question": "Jak mohu požádat o stipendia?",
        "answer": "O stipendia můžeš požádat prostřednictvím IS/Stipendia."
    },
    {
        "question": "Jaká je částka jednotlivých stipendií?",
        "answer": "Informace o výši jednotlivých stipendií nalezneš v IS/Studium/Důležité dokumenty - Směrnice k přiznávání a vyplácení stipendií."
    },
    {
        "question": "Mohu získat i jiná stipendia, než ta, o která požádám?",
        "answer": "Ano, VŠPJ nabízí studentům celou škálu možností získání dalších stipendií. Vše nalezneš v IS/Studium/Důležité dokumenty - Směrnice k přiznávání a vyplácení stipendií a Stipendijním řádu."
    },
    {
        "question": "Jaké máte během studia výhody a příležitosti?",
        "answer": "Zúčastnit se Akademického dne pořádaného každoročně v říjnu. Využívat služby pro studenty VŠPJ. Čerpat studentské výhody (např. slevy na jízdném, daních). Čerpat výhody karty ISIC/ALIVE (v případě jejího pořízení). Strávit část studia v zahraničí."
    },
    {
        "question": "Jaké služby máte na VŠPJ k dispozici?",
        "answer": "Například: Stravování – menza, Ubytování – kolej, Knihovna, počítačová studovna, Poradenské a kariérní centrum, Mezinárodní oddělení."
    },
    {
        "question": "Jak funguje menza?",
        "answer": "Student má nárok na dvě dotovaná teplá jídla denně, proto jako náhradu za večeři si může každý student objednat dva obědy denně (v jakékoli kombinaci). Jedno jídlo sní student v menze kdykoli během výdejní doby a druhé si může odnést s sebou v přinesené nádobě, a to v době od 13.00 do 14.00 hod."
    },
    {
        "question": "Jak funguje platba za menzu?",
        "answer": "Obědy se platí hotově (minimální vklad je 100 Kč) v kanceláři menzy v době výdeje obědů nebo převodem na zvláštní bankovní účet školy (postup naleznete na www.vspj.cz/verejnost)."
    },
    {
        "question": "Jak si objednám oběd v menze?",
        "answer": "Online nebo osobně v menze nejpozději do 13.30 hodin předchozího pracovního dne (oběd na pondělí je třeba objednat již v pátek)."
    },
    {
        "question": "Jaká je výdejní doba obědů v menze?",
        "answer": "Pondělí až čtvrtek 11:15 - 14:00 hod., pátek 11:15 - 13:30 hod."
    },
    {
        "question": "Jak se dostanu do menzy?",
        "answer": "Menza se nachází v budově VŠPJ. K orientaci vám pomůže navigační systém v budově VŠPJ."
    },
    {
        "question": "Na koho se mám obrátit, pokud potřebuji informace k menze?",
        "answer": "Můžete se obrátit na pracovníky menzy VŠPJ, telefon: 567 141 208, více informací na webových stránkách VŠPJ."
    },
    {
        "question": "Jak požádám o ubytování na kolejích VŠPJ?",
        "answer": "Žádost o ubytování na kolejích VŠPJ studenti podávají po zápisu do studia prostřednictvím IS/Koleje."
    },
    {
        "question": "Kde naleznu informace k ubytování na kolejích VŠPJ?",
        "answer": "Veškeré informace jsou dostupné na webu VŠPJ/Verejnost/koleje. Následně také po vašem přihlášení do IS/Koleje."
    },
    {
        "question": "Na koho se mohu obrátit, když řeším ubytování na kolejích VŠPJ?",
        "answer": "Můžete se obrátit na vedoucí správy účelových zařízení: 567 141 121, více informací na webových stránkách VŠPJ."
    },
    {
        "question": "Kde naleznu informace ke knihovně VŠPJ?",
        "answer": "Veškeré informace naleznete na webu VŠPJ."
    },
    {
        "question": "Jak se dostanu do knihovny VŠPJ?",
        "answer": "Knihovna se nachází v prostorách budovy VŠPJ, místnost č. 1N073. Pro lepší orientaci využijte navigační systém VŠPJ."
    },
    {
        "question": "Jaké služby knihovna VŠPJ nabízí?",
        "answer": "Informace o nabízených službách naleznete na webu VŠPJ/Verejnost/Knihovna. Nebo můžete využít kontaktní e-mail: knihovna@vspj.cz."
    },
    {
        "question": "Jaké služby nabízí Poradenské a kariérní centrum VŠPJ (PKC)?",
        "answer": "Kariérní poradenství pro studenty a absolventy VŠPJ. Psychologickou poradnu. Podporu studentů se specifickými potřebami."
    },
    {
        "question": "Kde naleznu kontakt na PKC?",
        "answer": "Kontakty na pracovníky PKC naleznete na webu VŠPJ/O škole/Obecné informace/Podpůrná pracoviště."
    },
    {
        "question": "Kde naleznu PKC?",
        "answer": "PKC se nachází v budově VŠPJ místnost č. 1N011. Pro lepší orientaci využijte navigační systém VŠPJ."
    },
    {
        "question": "Mohu PKC kontaktovat elektronicky?",
        "answer": "Ano, v IS/Poradna můžeš poslat libovolné množství dotazů. Na základě uvážení mohou být tyto vzkazy zároveň anonymní. U všech typů dotazů uvidíš informaci, kdo bude dotaz řešit nebo na koho konkrétně se při řešení můžeš obrátit."
    },
    {
        "question": "Jak si zařídím Erasmus (zahraniční výměnnou mobilitu)?",
        "answer": "Zahraniční výměnné mobility studentů organizačně a administrativně zajišťuje Mezinárodní oddělení VŠPJ. Žádost si student podává prostřednictvím IS VŠPJ."
    },
    {
        "question": "Kde naleznu Mezinárodní oddělení VŠPJ?",
        "answer": "Mezinárodní oddělení sídlí v budově VŠPJ, místnost č. 2N059."
    },
    {
        "question": "Kde naleznu kontakt na Mezinárodní oddělení?",
        "answer": "Kontakt na Mezinárodní oddělení je dostupný na webu VŠPJ/Obecné informace/Podpůrná pracoviště."
    },
    {
        "question": "Na koho se mohu obrátit při řešení žádosti o Erasmus?",
        "answer": "Obraťte se na Mezinárodní oddělení, e-mail: international.office@vspj.cz."
    },
    {
        "question": "Jak se přihlásit do elektronických systémů VŠPJ (IS, helpdesk, elearning, portál praxí)?",
        "answer": "Do většiny elektronických systémů se dostanete přihlašovacími údaji používanými do e-přihlášky."
    },
    {
        "question": "Musím používat školní e-mail?",
        "answer": "Ano, pro komunikaci s vyučujícími a s dalšími subjekty VŠPJ využívejte vždy výhradně studentský e-mail!"
    },
    {
        "question": "Jak se přihlásit do školního e-mailu?",
        "answer": "Přihlásit se je možné přes webové stránky VŠPJ, kde v horním menu kliknete na položku 'Užitečné odkazy' a poté vyberete záložku 'pošta'. Sem chodí vzkazy zaslané z informačního systému, také je nutné používat tento e-mail pro kontaktování vyučujících, aby bylo možno ověřit totožnost. Navíc si z tohoto portálu můžete zdarma stáhnout aplikaci Microsoft Office 365 až na 5 osobních počítačů. Login: TvujLogin@student.vspj.cz, Heslo: stejné jako u všech systémů."
    },
    {
        "question": "Kdy se stávám studentem?",
        "answer": "Student/ka je z vás oficiálně okamžikem zápisu ke studiu. Zápis na VŠPJ je možný hned třemi způsoby: online, korespondenčně, osobně."
    },
    {
        "question": "Musím někde oznámit, že jsem studentem/kou VŠPJ?",
        "answer": "VŠPJ nemá ohlašovací povinnost, takže informace o tom, že jste se stal/a studentem/kou, byste měl/a podat příslušným institucím (zdravotní pojišťovna, úřad práce, okresní správa sociálního zabezpečení, zaměstnavatel apod.) sám/sama."
    },
    {
        "question": "Mám status studenta i při kombinované formě studia?",
        "answer": "Ano, když se zapíšete ke kombinované formě studia, získáváte status studenta."
    },
    {
        "question": "Co dělat, když potřebuji získat potvrzení o studiu?",
        "answer": "VŠPJ má pro vás připravené ePotvrzení o studiu, které je k dispozici v IS/Studium/ePotvrzení o studiu, kde si jej můžete on-line vygenerovat. ePotvrzení je zapečetěno kvalifikovanou elektronickou pečetí s časovým razítkem - nové zapečetění (tj. generování nového potvrzení v IS) je možné 1x za půl roku, nebo vždy při změně vašich údajů uvedených na ePotvrzení. V IS budete mít k dispozici vždy poslední generovanou a zapečetěnou verzi ePotvrzení."
    },
    {
        "question": "Může být potvrzení o studiu vystaveno ještě před začátkem výuky?",
        "answer": "Ano, máte jej k dispozici v IS/Studium/Epotvrzení ihned po vašem zápisu ke studiu."
    },
    {
        "question": "Jaká je platnost e-Potvrzení o studiu?",
        "answer": "Dané potvrzení je platné po celý aktuální akademický rok (pokud nedojde z vaší strany ke změně uvedených údajů)."
    },
    {
        "question": "K čemu slouží QR kód na e-Potvrzení o studiu?",
        "answer": "Při jeho načtení budete přesměrováni na stránky VŠPJ, kde se k danému datu zobrazí aktuální informace o studiu. Tímto způsobem můžete po celý akademický rok mít k dispozici e-potvrzení s aktuálními informacemi."
    },
    {
        "question": "Je vystavení potvrzení zpoplatněno?",
        "answer": "Ne, není."
    },
    {
        "question": "Je studium na VŠPJ omezeno věkem?",
        "answer": "Ne, není. Na naší vysoké škole rádi přivítáme každého, ať už je mu 20 nebo třeba 60 let. Rozhodující je zápal pro studium."
    },
    {
        "question": "Musím někomu hlásit změny osobních údajů?",
        "answer": "Ano, veškeré změny týkající se studia (změna adresy trvalého pobytu, změna jména po sňatku, změna telefonního čísla, změna čísla účtu apod.) prosím bezodkladně nahlaste na studijním oddělení školním e-mailem nebo osobně."
    },
    {
        "question": "Můžu komunikovat s VŠPJ ze svého soukromého e-mailu, který byl uveden v e-přihlášce?",
        "answer": "Ne. Student/ka je povinen/na komunikovat s VŠPJ výhradně ze školního e-mailu, který je vygenerován při podání e-přihlášky. Na dotazy ze soukromého e-mailu vám bohužel neodpovíme."
    },
    {
        "question": "Potřebuji studentskou kartu?",
        "answer": "Ano. Studentskou kartu potřebujete pro vstup do budovy, objednání obědů, ověřování totožnosti na studijním oddělení či v rámci výuky, v knihovně apod. Základní studentská karta je zdarma a její vydání zajišťuje správce ICT. S výzvou k zajištění karty vás budeme včas informovat. Kromě toho můžete využít také nabídku placené karty ISIC. O jejích výhodách se dozvíte více na internetu. Pokud studujete v kombinované formě studia, tak vám podobné výhody přinese karta ALIVE. Podrobné informace o studentských kartách máte k dispozici v IS/Osobní/ISIC, ALIVE, školní karta."
    },
    {
        "question": "Jak si zařídím studentskou kartu?",
        "answer": "Studentskou kartu/ISIC/Alive si objednáte v IS/Osobní."
    },
    {
        "question": "Kdy a jak probíhá focení na průkazy?",
        "answer": "Focení studentů probíhá u zápisu a na začátku semestru. Termíny budou vypsány v IS (sledujte upozornění na úvodní stránce). Fotíme i v sobotu. Pro focení během semestru je nutná osobní domluva. Pokud je v systému vaše fotografie z předchozího studia na VŠPJ, napište to při objednávání karty do poznámky nebo mně do mailu a uveďte minulý login."
    },
    {
        "question": "Mám ISIC ze střední/předchozí školy s platností do konce roku, musím mít nový průkaz?",
        "answer": "Platnost průkazu ISIC je vázána na statut studenta a pokud jste někde ukončili studium, škola by měla odeslat tuto informaci do databáze a průkaz je už neplatný. Tento průkaz také nebude na VŠPJ platit. Pořiďte nový průkaz na VŠPJ."
    },
    {
        "question": "Mohu si pořídit průkaz ISIC na některém z výdejních míst ISIC?",
        "answer": "Můžete, ale tento průkaz nebude platit jako průkaz na VŠPJ, škola s ním nemůže manipulovat a nelze ho prodlužovat. Lépe pořídit ISIC na VŠPJ."
    },
    {
        "question": "Odeslal jsem platbu, ale ta se nezobrazila v přijatých platbách v menu Osobní / Platby a symboly.",
        "answer": "Obvykle jde o špatně zadaný specifický symbol, platba přišla na školní účet, ale nespárovala se s profilem studenta. Zkontrolujte svou platbu a pošlete mi číslo účtu, ze kterého byla platba odeslána, aby platba mohla být dohledána."
    },
    {
        "question": "Už mám průkaz studenta VŠPJ (jsem v x-tém semestru), chci ho vyměnit za ISIC.",
        "answer": "Objednejte si nový průkaz v IS, menu Osobní."
    },
    {
        "question": "Opakuji ročník nebo jsem změnil obor, mám stále platný ISIC/ALIVE. Mám si pořídit nový?",
        "answer": "Není nutné, zastavte se nebo napište mail, průkaz vám převedu na novou identitu."
    },
    {
        "question": "Kde si vyzvednu hotovou školní kartu, ISIC/Alive?",
        "answer": "Hotové karty se vydávají v místnosti č. 3N040."
    },
    {
        "question": "Do školy nastupuji až v září, mohu mít ISIC už teď v červnu?",
        "answer": "Ne, platnost průkazu ISIC, který objednáváte, je od 1. 9. do 31. 12. následujícího roku, nemůžete tedy získat 'prázdninový ISIC' před začátkem studia. Průkaz dostanete až v září."
    },
    {
        "question": "Stačí mi pouze digitální verze studentského průkazu?",
        "answer": "Ne, digitální průkaz použijete mimo školu na uplatnění slev, ve škole jsou instalovány čtečky čipů a tak stále potřebujete plastový průkaz."
    },
    {
        "question": "Jaká je platnost průkazu studenta VŠPJ?",
        "answer": "Průkaz studenta VŠPJ platí po celou dobu studia, není třeba prodlužovat."
    },
    {
        "question": "Budu informován o tom, že je karta již hotová?",
        "answer": "Ano, tuto informaci budete mít v IS/Osobní."
    },
    {
        "question": "Kde důležité dokumenty najdu?",
        "answer": "Ty nejdůležitější dokumenty najdete v IS/Studium/Důležité dokumenty. Další důležité dokumenty vám budou zasílány prostřednictvím e-mailu a naleznete je v IS/Studium/Vzkazy."
    },
    {
        "question": "Jsem student/ka se specifickými potřebami, jak mohu řešit možnosti svého studia?",
        "answer": "Obraťte se na Poradenské a kariérní centrum VŠPJ, kde vám se vším ochotně pomohou a vstřícně poradí."
    },
    {
        "question": "Mohu v průběhu studia změnit studijní program nebo formu studia?",
        "answer": "Ano, za splnění určitých podmínek. Bližší informace o okolnostech a podmínkách této změny naleznete v Metodickém pokynu k organizaci výuky v IS VŠPJ. POZOR podání žádostí je časově omezeno."
    },
    {
        "question": "Co je to zápisový list?",
        "answer": "Jako student máte povinnost se v každém semestru zapsat ke studiu elektronickým odesláním zápisového listu. Tímto krokem dáváte najevo VŠPJ svůj zájem o studium daného semestru. Termín odeslání zápisového listu se řídí časovým plánem registrace předmětů a tvorby rozvrhu a najdete ho v IS/Zápisový list. Myslete na to, že když zápisový list nepošlete v termínu, vaše studium budeme muset ukončit. Zápisový list se odesílá elektronicky z IS/Rozvrh/Zápisový list/Odeslat."
    },
    {
        "question": "Jak probíhá výuka v kombinované formě studia?",
        "answer": "Přednášky a cvičení pro studenty kombinované formy studia probíhají výhradně o sobotách. Průměrně se jedná o 10 až 12 výukových sobot za semestr."
    },
    {
        "question": "Může mi být ukončeno studium již po nástupu do 1. semestru?",
        "answer": "Ano. Důvodem k ukončení studia může být například to, že včas neodešlete zápisový list. Studium může být ukončeno také v případě, že si zaregistrujete málo předmětů, a součet možných kreditů tak nesplní podmínky dle Metodického pokynu k organizaci výuky. V 1. semestru se jedná o 15 kreditů."
    },
    {
        "question": "Může mi být ukončeno studium i v dalších semestrech?",
        "answer": "Ano, a to v následujících případech: Pokud včas neodešlete zápisový list pro další semestr. Pokud nezískáte minimální počet kreditů pro postup do dalšího semestru. Pokud nesplníte již podruhé zapsaný povinný předmět. Pokud se nepřihlásíte ke státní závěrečné zkoušce v období 2 let od splnění všech požadavků vyplývajících ze studijního programu a stanovené v příslušném doporučeném studijním plánu. POZOR: studium vám může být ukončeno z celé další řady nesplnění či porušení vašich studijních povinností."
    },
    {
        "question": "Co je zkouškové období?",
        "answer": "Během zkouškového období byste měl/a prokázat, že vám v hlavě zůstalo něco z toho, co jste se učil/a na přednáškách a cvičeních. A to tak, že absolvujete registrované předměty, které jsou zakončeny zápočtem nebo zkouškou. Zkouškové období je pro studijní programy i semestry odlišné, zpravidla připadá na konec semestru. Každý student/ka se přitom musí řídit harmonogramem akademického roku."
    },
    {
        "question": "Jak se přihlásím na zkoušku z jednotlivých předmětů?",
        "answer": "Na zkoušky se studenti přihlašují prostřednictvím IS VŠPJ."
    },
    {
        "question": "Jak se mohu omluvit ze zkoušky?",
        "answer": "Pokud se chcete odhlásit ze zkoušky v okamžiku, kdy do jejího konání zbývá více než 24 hodin, můžete tak bez problémů učinit prostřednictvím IS VŠPJ. V takovém případě budete posuzován/a, jako kdybyste se ke zkoušce vůbec nepřihlásil/a. Můžete se ale z vážných (například zdravotních) důvodů omluvit ze zkoušky i dodatečně, nejpozději ale do čtvrtého dne od termínu zkoušky. Omlouváte se vyučujícímu (zkoušejícímu) daného předmětu, případně komunikujete s referentem/kou katedry. S konečnou platností rozhoduje o přijetí omluvy a zrušení termínu vedení příslušné katedry."
    },
    {
        "question": "Co dělat v případě nemoci v průběhu výuky?",
        "answer": "Pokud do vašeho studia zasáhne nemoc, můžete se domluvit na úpravě podmínek pro úspěšné absolvování předmětu s garantem/kou předmětu. Omluvu z výuky řešte s referentem/kou své katedry."
    },
    {
        "question": "Kam se zaznamenávají výsledky studia?",
        "answer": "Vaše studijní výsledky jsou zaznamenávány v IS VŠPJ. Najdete je v IS/Studium/Přehled hodnocení."
    },
    {
        "question": "Co mám dělat, když se mi výsledek zkoušky nebo zápočet neobjeví ve výsledcích v IS?",
        "answer": "Co nejdříve kontaktujte příslušného vyučující/ho (zkoušející/ho), který měl zápis výsledku provést. Případně se můžete také obrátit na referenta/ku katedry."
    },
    {
        "question": "Mohu si v průběhu semestru zrušit zaregistrovaný předmět?",
        "answer": "Ano, žádost o zrušení předmětu můžete podat i v průběhu semestru, ale pouze z vážných důvodů. Veškeré informace vám poskytne studijní oddělení, nebo je naleznete ve Studijním a zkušebním řádu."
    },
    {
        "question": "Budu mít možnost absolvovat daný předmět v kterémkoliv semestru?",
        "answer": "Ne, předměty jsou standardně vypisovány dle doporučeného studijního plánu. Předmět si budete moct zaregistrovat a zadat do rozvrhu jenom v případě, že bude vypsán vedením garantující katedry. Dále nezapomeňte, že některé předměty mají své prerekvizity a další okolnosti, které do vypsání předmětů v určitém semestru mohou zasáhnout."
    },
    {
        "question": "Koho se mohu zeptat na odbornou praxi?",
        "answer": "Na zodpovězení dotazů týkajících se praxe jsou tu pro vás k dispozici garanti/ky praxí na jednotlivých katedrách a příslušní referenti/ky kateder."
    },
    {
        "question": "Zařídí mi praxi škola?",
        "answer": "Zařízení praxe je hlavně na vás. Na VŠPJ vám ale rádi pomůžeme a doporučíme vyzkoušené kontakty na vhodné zaměstnavatele."
    },
    {
        "question": "Mám povinnost studovat předměty v cizím jazyce?",
        "answer": "Ano, v rámci studia musíte absolvovat minimálně jeden předmět v cizím jazyce."
    },
    {
        "question": "Jak zjistím, na jaké stipendium mám nárok?",
        "answer": "V průběhu studia máte možnost získat celou řadu různých stipendií. Bližší informace o podmínkách pro udělení stipendií naleznete ve Stipendijním řádu VŠPJ a ve Směrnici k přiznávání a vyplácení stipendií na VŠPJ."
    },
    {
        "question": "Je možné přerušení studia a za jakých podmínek?",
        "answer": "Ano, studium lze přerušit podáním žádosti v informačním systému VŠPJ. Podrobné informace k přerušení studia najdete ve Studijním a zkušebním řádu VŠPJ."
    },
    {
        "question": "Jsem studentem/kou v době přerušení studia?",
        "answer": "Ne, v případě přerušení studia nemáte status studenta. Zároveň počítejte s tím, že v době přerušení nebudete mít ani přístup ke svému účtu v informačním systému."
    },
    {
        "question": "Jak opět získám status studenta?",
        "answer": "Nejpozději 14 dní před koncem přerušení vám VŠPJ zašle na soukromý e-mail žádost o opětovný zápis. Pokud ji v daném čase řádně vyplníte a odešlete zpět, stanete se opět aktivním studentem/kou."
    },
    {
        "question": "Může být studium přerušeno opakovaně?",
        "answer": "Ano. Možnosti přerušení jsou detailně popsány ve Studijním a zkušebním řádu."
    },
    {
        "question": "Jaký je poplatek za školné?",
        "answer": "Studium je na VŠPJ bezplatné, pokud ale překročíte standardní dobu studia (v Bc. studiu 4 roky, v NMgr. studiu 3 roky). POZOR - sčítají se všechna neúspěšná studia."
    },
    {
        "question": "Je potřeba někomu nahlásit úraz?",
        "answer": "Úraz či zranění, ke kterému došlo během výuky nebo v souvislosti s ní, zejména při tělovýchovných aktivitách, vždy neprodleně nahlaste přímo vyučující/mu. Vznikne-li úraz ve veřejných prostorách školy, menzy nebo kolejí, obraťte se na vedoucí/ho odpovídajícího útvaru."
    },
    {
        "question": "Má VŠPJ smluvního lékaře pro studenty?",
        "answer": "Ne, nemá. Přednostně studenti navštěvují lékaře a zdravotnická zařízení podle místa svého bydliště, v akutních případech místní pohotovostní zdravotní službu."
    },
    {
        "question": "Mohu v rámci studia na VŠPJ studovat v zahraničí?",
        "answer": "Ano, studium v zahraničí si můžete vyzkoušet na některé z partnerských vysokých škol VŠPJ například v rámci programu Erasmus+. Pokud se chcete dozvědět více, neváhejte se obrátit na Mezinárodní oddělení VŠPJ, kde vám ochotně poradí, jak v případě zájmu o studium v zahraničí postupovat."
    },
    {
        "question": "Jsou nějaké podmínky pro studium v zahraničí?",
        "answer": "Ano. Závazné podmínky jsou uvedeny v účastnické a studijní smlouvě, kterou budete podepisovat před odjezdem do zahraničí."
    },
    {
        "question": "Jsou mi kredity získané na zahraniční vysoké škole započítány do studia na VŠPJ?",
        "answer": "Ano. Více informací získáte na mezinárodním oddělení ještě před výjezdem. Zároveň jsou podmínky uvedeny v Metodickém pokynu k organizaci výuky."
    },
    {
        "question": "Mám v průběhu studia k dispozici nějaké návody?",
        "answer": "Ano, Odbor informačních a komunikačních technologií pro vás připravil celou řadu návodů, které máte k dispozici v IS/Návody. Jedná se například o návody na instalaci různých programů, přesměrování e-mailů, nastavení připojení k síti, práce s helpdeskem atd."
    },
    {
        "question": "Co znamenají zasílané vzkazy a jsou pro mne důležité?",
        "answer": "Ano. Formou vzkazů vám jsou v průběhu studia zasílány důležité informace, které vám pomáhají v plnění vašich studijních povinností. Zároveň vás upozorňují na možnost účasti na různých školních i mimoškolních akcích atd."
    },
    {
        "question": "K čemu slouží Helpdesk?",
        "answer": "Prostřednictvím Helpdesku můžeš komunikovat s různými pracovníky VŠPJ, odpovědi jsou následně odesílány také jeho prostřednictvím."
    },
    {
        "question": "Kde najdu orientační plán budovy VŠPJ?",
        "answer": "K dispozici jej máš v elektronické podobě v IS/Studium/Orientační systém a zároveň je jeho tištěná verze rozmístěna v rámci celé budovy VŠPJ."
    },
    {
        "question": "Kde najdu Harmonogram akademického roku?",
        "answer": "Harmonogram každého akademického roku najdeš v IS VŠPJ i na webových stránkách. Zároveň ti byl zaslán formou vzkazu."
    },
    {
        "question": "Mohu si prodloužit zkouškové období?",
        "answer": "Ano, dle Metodického pokynu si za semestr můžete sami prodloužit zkouškové období až u dvou předmětů bez udání důvodu. Celkem však pouze 6x za celou dobu studia. Učinit tak lze v IS/Studium/ Doporučený studijní plán/Prodloužit zkouškové období. V případech hodných zvláštního zřetele můžete pro prodloužení zkouškového období podat žádost. Pozor k této žádosti musí být vždy doloženy doklady osvědčující důvod žádosti."
    },
    {
        "question": "Má VŠPJ schránku důvěry?",
        "answer": "Ano, máte k dispozici jak elektronickou tak i fyzickou verzi. Elektronická je k dispozici v IS/Osobní/Schránka důvěry, fyzická pak ve vestibulu VŠPJ vedle nástěnky studijního oddělení."
    },
    {
        "question": "Je elektronická schránka důvěry bezpečná?",
        "answer": "Ano, formulář může být vámi zvolen jako anonymní. Informace zaslané touto cestou považujeme za důvěrné. Po vyhodnocení vašeho podnětu ho budeme řešit se všemi zúčastněnými stranami a v případě požadavku vám zároveň oznámíme výsledek."
    },
    {
        "question": "Musím uvést do svých osobních informací číslo účtu?",
        "answer": "Nemusíte, ale v případě že budete čerpat jakékoliv finanční výhody např. stipendia je tento údaj pro výplatu nezbytný."
    },
    {
        "question": "Jsou na VŠPJ pravidelně spouštěny ankety?",
        "answer": "Ano, například na konci každého semestru máš možnost v rámci ankety sdělit svůj názor s průběhem a ukončením uplynulého semestru."
    },
    {
        "question": "Mohu studovat dle individuálního studijního plánu?",
        "answer": "Ne, individuální studijní plán VŠPJ svým studentům nenabízí. Lze si však podat žádost na studium vybraných předmětů bez účasti na výuce. POZOR ale i toto studium má svá pevná pravidla. Žádost je k dispozici v IS/Studium/Elektronické žádosti studentů."
    },
    {
        "question": "Co je za akci K@fe s rektorem?",
        "answer": "Rektor VŠPJ zve pravidelně studenty a zaměstnance na akci K@fe s rektorem. Akce většinou probíhá virtuálně, tak i prezenčně na půdě naší vysoké školy. Máte tedy možnost se zeptat přímo pana rektora, co vás v souvislosti s naší vysokou školou a jejím fungováním zajímá."
    }
]

